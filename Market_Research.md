# סקר שוק - Netzer Store

## סקירת שוק וטרנדים
המשחק Netzer Store משתייך לז’אנר ניהול זמן / סימולציית חנות (Time Management) ,  
אשר חלק משוק Simulation Games ו - Casual Games.  
מאז 2025 שוק משחקי ה Time Management, Simulation מציג צמיחה יציבה של כ־10–13% בשנה וצפי להתרחבות עד 2030.    
שוק ה- “Simulation Games” מוערך בכ- 9.31 מיליארד דולר בשנת 2025, עם ציפייה להגיע ל- 17.83 מיליארד דולר בשנת 2030.  
בשוק ה- "Casual Games" דוח חצי שנתי מצא שב־ 2025 השוק הניב הכנסות של כ- 1.1 מיליארד דולר, וביניהם “Time Management Games” ספציפית הניבו כ- US $85 מיליון.  
המשחקים בז’אנר עוברים למודל Hybrid Casual – שילוב בין משחקיות קלה לעומק ניהולי, לצד שימוש גובר ב־Live Ops ועונות תוכן לשימור שחקנים. (כפי שגם ציין האורח בהרצאה).   
מגמה בולטת היא התמקדות בתוכן מקומי ותרבותי, שמעניקה יתרון למשחקים כמו Netzer Store שמדמה חנות עם ניואנסים ישראליים.      
בישראל השוק צפוי לגדול בכ - 7.5% בשנה, עם קהל שמוכן להשקיע יותר בתוכן דיגיטלי – מה שמחזק את פוטנציאל ההצלחה של משחק ישראלי בז’אנר זה.   

## קהלי יעד  
קהל היעד של Netzer Store הוא בעיקר שחקנים ישראלים קז’ואלים (Casual Gamers) בגילאי 12–35,  
שנמצאו כקהל המחפש חוויית משחק קלילה, מהירה ומבוססת תגובה ולחץ זמן וללא למידה מורכבת.   
המשחק מתאים לשני המגדרים ומיועד לשחקנים שנהנים ממשחקי ניהול, סימולציה ואתגרי תזמון.   
המוטיבציה המרכזית של שחקנים בז’אנר זה היא שיפור ביצועים ושבירת שיאים אישיים תוך כדי התמודדות עם עומס ולקוחות – חוויה שמעניקה תחושת סיפוק ושליטה.   
בישראל, המשחק צפוי למשוך במיוחד קהל צעיר שמזהה את הסביבה המקומית וההומור התרבותי, כמו יום שישי טיפוסי בחנות נוחות,  
מה שמוסיף מימד של הזדהות ואותנטיות לעומת משחקי ניהול כלליים.

## ניתוח מתחרים  
### המשחק Dinner Dash 
משחק שיצא למחשב בשנת 2005 על ידי חברת Gamelab.
הסדרה נכנסה לרשימות משחקי Time Management מפורסמים.  
היוצרים דיווח על מעל 700 מיליון הורדות למשחק עד שנת 2013.  
המשחק הוכיח שיש ביקוש גדול למשחקי ניהול זמן קז’ואלים.  
מה ניתן ללמוד ממנו: בעיקר את המנגנון הפשוט של “לקוח מתלונן אם הוא לא מקבל שירות”.   
חוסרים: המשתמשים דיווחו על חוסר גיוון, גרפיקה פשוטה וזולה, וחוסר תמריצים לשחקן - שיעודדו אותו להמשיך לשחק.

### המשחק Overcooked  
משחק שיצא בגרסאות PC/PS4/Xbox One בשנת 2016 על ידי חברת Ghost Town Games בשיתוף עם Team17.   
הכנסות מוערכות של 4–10 מיליון דולר ב־Steam, ציון ממוצע של 81% באתר Metacritic,  
ופרסים יוקרתיים כמו Best Family Game בטקס ה־BAFTA Awards.
שיא השחקנים בו זמנית ב-Steam: כ-1,502 שחקנים ביום (יום שיא) עד אוקטובר 2024.  
מה ניתן ללמוד ממנו: הוא נחשב לאחד ממשחקי ה־Time Management המובילים בזכות משחקיות קצבית ושיתופית (Co-op) המעודדת לחץ ותיאום צוותי.    
חוסרים: הוא מתמקד במטבחים בלבד ובחוויה קבוצתית, ולכן חסר בו עומק ניהולי וחוויית שחקן יחיד.


### המשחק Cooking Dash
משחק שיצר בשנת 2015 על ידי Glu Mobile בשיתוף עם PlayFirst.  
ב־דוח רבעוני של Glu Mobile נכתב שהמשחק הניב כ-25.9 מיליון דולר בשנת 2016.  
בגירסת ה-iOS המשחק קיבל כ-108 אלף דירוגים עם דירוג ממוצע ‎4.7 מתוך 5 (לפי AppStore).  
מה ניתן ללמוד ממנו: ההצלחה בז’אנר Time Management תלויה בשילוב נכון בין קצב משחק מהנה לבין האפשרות לשחקנים להתקדם ולהרגיש סיפוק גם בלי תלות בתשלומים.  
חוסרים: המשחק תוכנן למובייל בלבד אשר מגביל את קהל היעד.  

## הצעת ערך ייחודית - USP
המשחק Netzer Store מתבלט בז’אנר בזכות השילוב בין סביבה ישראלית אותנטית והומור תרבותי,   
לבין מכניקת ניהול לחץ ריאליסטית המדמה יום שישי עמוס בחנות נוחות.  
בעוד המתחרים מתמקדים במסעדות או בבישול כללי,  
המשחק Netzer Store מציע חוויה יומיומית שקל להזדהות איתה – חנות שכונתית בפריפריה עם לקוחות ישראלים צבעוניים, אווירה מקומית ושפה מוכרת.  
סגנון האמנות המצויר והקליל מעניק תחושת כיף נינוחה, אך המשחקיות דורשת תגובה מהירה וקבלת החלטות תחת לחץ – שילוב שמדבר בדיוק לקהל הישראלי הקז’ואלי הצעיר המחפש אתגר מהיר, מוכר ומצחיק.  
בכך, המשחק מספק חוויה ישראלית אותנטית ומשעשעת שאינה קיימת באף אחד מהמתחרים הבינלאומיים.    

## מודל עסקי ומונטיזציה  
המודל המומלץ הוא free to play עם רכישות בתוך האפליקצייה ופרסומות קצרות ולא חודרניות.  
מכיוון שהקהל הישראלי ידוע כקהל חם מזג שמעדיף חוויה מהירה ונגישה ללא תשלום התחלתי.  
המשחק יוצע להורדה חינמית כדי להוריד חסם כניסה, אך יאפשר רכישות של שדרוגים קוסמטיים, תוספת של עמדות בחנות, שיפורי מהירות או פריטים מיוחדים לשימוש בחנות.   
בנוסף, שחקנים יוכלו לצפות בפרסומת קצרה כדי לקצר תור, להחזיר סבלנות ללקוחות או להרוויח בונוס זמני (הקפאת זמן וכדומה) — פתרון שמתאים לקהל שלא אוהב לחכות ומעדיף שליטה בקצב המשחק.  
המודל הזה הוכיח את עצמו במתחרים האחרים כמו Cooking Dash ו־Diner Dash, שהניבו עשרות מיליוני דולרים באמצעות שדרוגים ומיקרו עסקאות.  

## אסטרגיית שיווק והפצה
המשחק Netzer Store יושק תחילה בפלטפורמות מובייל (Google Play / App Store), עם אפשרות הרחבה עתידית למחשב, כדי להגיע לקהל הישראלי הצעיר שמעדיף משחקים נגישים וזמינים.     
ההפצה תתבצע באופן דיגיטלי בלבד, תוך התמקדות בשיווק אורגני דרך רשתות חברתיות – בעיקר TikTok, Instagram ,Facebook, (הרשתות האהובות על הקהל הישראלי) שבהן יופצו סרטונים קצרים ומשעשעים המדמים סיטואציות מהמשחק (“יום שישי של יצחק”, “הלקוח שלא יודע מה הוא רוצה”).    
בנוסף, נבצע שיתופי פעולה עם סטרימרים ויוצרי תוכן ישראלים בזירת הגיימינג, שיחשפו את המשחק ברשתות לקהל הרלוונטי.      
נבצע קידום ממומן ממוקד שייפנה לגילאי 18–30 באזורים נרחבים בישראל, עם דגש על חוויית לחץ והומור מקומי – שני אלמנטים שמדברים היטב לקהל הישראלי.    

## אירועים  
במשחק יופעל לוח אירועים מתחלף המבוסס על חגים ומועדים ישראליים, שמטרתו לשמור על מעורבות השחקנים וליצור תחושת קהילה סביב המשחק.    
לדוגמה, בחגים השונים השחקן יתמודד עם עומס של לקוחות שמחפשים בין היתר מצות, תפוח בדבש, יין, תחפושות.... (בהתאם לחג)   
בנוסף במועדים לאומיים כמו יום העצמאות החנות תהיה מעוטרת בדגלים ותצוגת “על האש” עם בונוסים מיוחדים. כל אירוע יימשך מספר ימים ויכלול משימות ייחודיות, פרסים זמניים ולוחות ניקוד שבועיים.  
מערכת זו תעודד שחקנים לחזור בכל עונה כדי לא לפספס תוכן מיוחד, ותתמוך במודל העסקי באמצעות מכירות פריטים עונתיים ושדרוגים קוסמטיים הקשורים לחג.  

## משחק על
בחנות יופעל מנגנון משחק־על של ניהול חנות מתפתחת, שמטרתו לשמור על עניין מתמשך ולתת לשחקנים תחושת התקדמות לאורך זמן.  
השחקן יוכל להרחיב את שטח החנות, לשפר עמדות וציוד, להוסיף עובדים נוספים.    
ובשיא אף לפתוח עוד חנות נוספת ולהתרחב לרשת גדולה של כמה סניפים בערים שונות.  
כל האלמנטים האלה יוצרים יעד מתמשך, מעניקים תחושת בעלות והתקדמות, ומעודדים שחקנים לחזור שוב ושוב כדי לשפר את השירות ולשרת את הלקוחות.    

## ניתוח סיכונים והזדמנויות
### סיכונים
שוק משחקי ה־Time Management רווי בכותרים דומים, במיוחד בזירת המובייל,  
ולכן יהיה מאתגר להתבלט מול מותגים מוכרים כמו Diner Dash ו־Cooking Dash.  
בנוסף, קהל היעד הישראלי קטן יחסית בקנה מידה גלובלי, וייתכן שההומור והקונספט המקומיים יגבילו את החשיפה הבינלאומית.  
גם עומס משימות או חזרתיות עלולים להוביל לשחיקה אצל שחקנים צעירים שמחפשים גירויים מהירים.
### הזדמנויות
בצד השני, גילינו בסקר שקיימת נישה תרבותית ייחודית כמעט ללא מענה - משחקי ניהול זמן בעלי זהות מקומית והומור ישראלי.  
השוק המקומי צומח בקצב של כ־7.5% בשנה, והשחקנים הישראלים ידועים כקהל פעיל שמגיב היטב לטרנדים וחוויות מותאמות תרבותית.  
כדי לצמצם סיכונים, המשחק יהיה בשפה האנגלית, ויבנה על מכניקה פשוטה ומוכרת שמושכת גם קהל בינלאומי.  
ההומור והעיצוב המקומיים ישמשו כגורם בידול שיווקי, והוספת תוכן עונתי חדש תבטיח חידוש תמידי ומעורבות שחקנים מתמשכת.

## סיכום והמלצות
לאחר ביצוע המחקר, ניתן לקבוע כי Netzer Store הוא רעיון בעל פוטנציאל גבוה לפיתוח – במיוחד בשוק הישראלי הצעיר והדינמי,  
המחפש חוויות משחק מהירות, הומוריסטיות וקלות להזדהות.    
השילוב בין ניהול זמן אינטנסיבי, סביבה ישראלית אותנטית ו־הומור תרבותי מקומי מציב את המשחק כנישה ייחודית שאינה מנוצלת כיום בשוק המקומי ואף יכולה למשוך קהל בינלאומי בזכות סגנונו הקליל והויזואלי.  
לפי הנתונים, שוק ה - Time Management ממשיך בצמיחה עולמית יציבה של כ־10–13% בשנה, והביקוש למשחקים קז’ואליים עם זהות מקומית הולך ומתרחב.  
בנוסף, קהל השחקנים בישראל מראה פתיחות גבוהה למשחקי אינדי ולחוויות תרבותיות, מה שמחזק את הכדאיות הכלכלית והיצירתית של הפרויקט.  
פערי המידע העיקריים שנותרו נוגעים לנתונים מדויקים על שוק המשחקים בישראל לפי הז'אנר (Time Management) ולבחינת נכונות קהל בינלאומי לשחק משחק בעל סגנון מקומי.  
כדאי קודם לבצע בדיקות קונספט ואבטיפוס קצר שייבדקו את תגובת השחקנים הישראלים וגם משאר העולם למכניקת הלחץ ולשפה ההומוריסטית.








